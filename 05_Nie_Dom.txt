Nie Dom

Tu było pole.
Łąka od wschodu po zachód, za horyzont się rwała.
Biegały tu zwierzęta, płynęła rzeczka.
Spokojna bryza wszystkim dogadzała.
Nastały pastwiska, ktoś wywiózł siano, wstawiono oborę, Państwo zbankrutowało.
Kupił wizjoner, ładnie podzielił, wstawił pomarańczowe kołeczki.
Ziemia na sztorc, w miejsce mrowiska dziś leży betonowy koc.
W przerwach piękne ogrody.
Płaczące wierzby i gołe sosny.
Postawił ktoś duży dom, spłodził syna, marzeń jego nie doliczyłaby się strzyga.
Posadził On, lecz swój krzak na żwirowym pyle.
Ciężki czeka go los.
Tyle smutnych lat.
I to nie tak, że po trudnej bitwie przyjdzie lepszy czas.
Zagłada nosi, przynosi tylko zmęczenie i ran gojących się wrak.
Twój jęk, coś strzeliło, w latach odbiło, przebiło i dobiło …
Zim tak wiele, ogród pokrzyw rozsiał, kret marnieje.
Kwiat po prawo, zmartwienia na lewo, tak stoją i patrzą, oczy widokiem swym specom.
I przyjdzie lepszy dzień, pojawi się półcień, nasypie obornika.
Gówno krzykniesz, ucieszy się los.
Ty kupę masz i płaczesz, a on stolca kładzie i innych uszczęśliwia.
Przeczytaj to proszę twej ukochanej roślinie.
Niech żyje i ciebie przeżyje.
